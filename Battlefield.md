# Battlefield
**Kişi Sayısı:** En az 20<br/>
**Gereken Alan:** Çok büyük, açık alan (genelde okulun açık alanlarının tamamında oynanır)<br/>
**Tahmini Süre:** Her tur 1.5 - 2 saat

## Kısa Açıklama
Oyunun amacı, karşı takımın `base`ine sakladığı `piyon`unu, kendi `base`ine getirmektir. Her iki `piyon`u aynı anda `base`inde bulunduran takım, oyunu kazanır.

## Kurallar
### Takımlar
Oyun, `Dark Side` ve `Light Side` olmak üzere iki takımla oynanır. `Dark Side`'daki oyuncular, alınlarını siyaha boyarlar. Her iki takımın, sınırları oyun başında açıkça belirlenmiş birer alan olan `base`leri vardır. `Base`lerin birbirlerinden görülemeyen yerler olmaları gerekir.

Her takımın kendi renginde bir `piyon`u vardır. `Piyon`, başka bir şeyle karıştırılamayacak herhangi bir eşya olabilecek olmakla birlikte, geleneksel olarak ön bahçedeki satranç şahları kullanılır.

### Oyuncuların Renkleri
Oyundaki her oyuncuya,

- Mor
- Yeşil
- Kahverengi
- Mavi
- Sarı

renklerinden birisi verilir. Oyunun dengeli bir şekilde oynanabilmesi için Mor ve Yeşil renklerinden her takımda ikişer adetten fazla olmaması önerilir.

Her oyuncu, yanaklarını, uzaktan bakıldığında rahatça ayırt edilebilecek şekilde kendi renklerine boyar.

Oyunda iki rengin, özel yetenkleri vardır:
#### Mor
Aşağıda anlatılacak olan saklama süresi haricinde, oyundaki piyonları yalnız mor oyuncular hareket ettirebilir. 
#### Yeşil
Yeşil oyuncular, aşağıda anlatılan şekilde elenmiş olan kendi takımındaki oyunculara dokunarak onları tekrar oyuna dahil edebilirler.

### Oyuncuların Elenmesi
Her oyuncu, 2 renk tarafından elenir ve 2 rengi eleyebilir. Aşağıdaki çemberde saat yönünde kendi renginden önce gelen iki renk, oyuncuyu; kendi renginden sonra gelen iki rengi de o oyuncu dokunarak eleyebilir.

![Saat yönünde: yeşil, kırmızı, mor, sarı, mavi, kahverengi](img/battlefield/renkler.png)

Elenen oyuncular karşı takımın `base`ine gitmek için eleyen oyuncuyu takip etmek zorundalardır. Eleyen oyuncunun elenen oyuncuyu tutup çekmesi de elenen oyuncunun kaçması da kurallara aykırıdır. Eleyen oyuncu, olabildikçe kısa bir yoldan kendi `base`ine gitmelidir. Arada başka işler yapması konusunda bir yasak bulunmamakla birlikte, bu konuda dürüst davranmak her oyuncunun kendi iyi niyetine bırakılmıştır.

### Saklama Süresi
Oyunun her bir turunun başında, takımlar kendi `piyon`larını `base`lerinde bir yere saklar. `Piyon`un, saklandığı yerden, ortalama bir insan tarafından makul bir sürede çıkarılması mümkün olmalıdır.

Saklama süresinin sonunda, `piyon` saklı bir konumda olmalıdır ve `piyon`a sürenin sonunda ilk dokunan oyuncu, karşı takımın Mor'larından biri olmalıdır. (Bu kural, takımların `piyon`larını kendi Mor'ları tarafından oyunun başında uzak bir yere götürmesini engellemek için konulmuştur.)

Saklama süresi boyunca oyuncular, kendi `base`lerinin sınırları dışına çıkamazlar.

Saklama süresinin ne kadar olacağı oyun başında belirlenir ve bitiminde süreyi tutan oyuncu tarafından oyuncuların kalanına, oyunun başladığı bildirilir.

### Oyunun Bitmesi
Her iki piyonu kendi `base` sınırları içinde bulunduran veya karşı takımın tüm oyuncularını eleyen takım, oyunu kazanır.

Oyundaki bütün yeşil ve mor oyuncular elendiyse, herhangi bir takımın oyunu kazanması mümkün olmayacağından, oyun berabere biter.

Yalnız bir takımın tüm yeşil ve mor oyuncularının elenmesi, o takımın oyunu kaybetmesine yol açmaz.

## Geçmişte Kullanılmış Örnek `Base`ler

Fen binasının üst katının önündeki (genelde Küçük IMF'nin yapıldığı) alan.<br/>
Kuzey/Güney sınırı: Binanın duvarı (yalnız ön duvarı değil, tüm duvarları) ve toprak alanın önündeki çit<br/>
Doğu/Batı Sınırı: Korkuluk ve Arıkan Yatakhanesi önündeki beton alanın başlangıcı<br/>
Yukarı/Aşağı Sınırı: Yok

Satranç (Ön Bahçe)<br/>
Kuzey/Güney sınırı: Amfinin başlangıcı ve Hasret'in önündeki çitler, köprü dahil değil<br/>
Doğu/Batı Sınırı: Prep Yatakhanesi/Prep Binası Hattı ve merdivenlerin başlangıcı<br/>
Yukarı/Aşağı Sınırı: Yok

Yukarıdaki `base`lerin biri oyun sırasında herhangi bir sebepten uygun değilse,

Pulak Yatakhanesinin Yanındaki Çimen Alan<br/>
Kuzey/Güney sınırı: Duvar ve lojmanların önünün başlangıcı<br/>
Doğu/Batı Sınırı: Duvar ve Okul Turu'na inen yolun yakın kenarı<br/>
Yukarı/Aşağı Sınırı: Yok
